# MindLab-Healthpycare
Έργο της ομάδας MindLab-HealthPyCare για τον 7ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ

**Ρομποτικός Βοηθός Πρωτοβάθμιας Υγείας**


**Περιγραφή του Project**

Η ομάδα μας, που αποτελείται από μαθητές Γυμνασίου – Λυκείου των Online εργαστηρίων του MindLab Education, θα ασχοληθεί με τη δημιουργία ενός ρομποτικού βοηθού πρωτοβάθμιας υγείας. Η υγεία είναι ένας από τους πιο σημαντικούς παράγοντες στην καθημερινότητά μας. Ένας εύχρηστος ψηφιακός βοηθός μπορεί να παρέχει βασικές πληροφορίες και συμβουλές, βοηθώντας τους χρήστες να αναγνωρίσουν κοινά συμπτώματα και να λάβουν προληπτικά μέτρα πριν επισκεφθούν έναν γιατρό.

Η κεντρική ιδέα της ομάδας μας είναι να δημιουργήσει μια εφαρμογή – γραφικό περιβάλλον που θα επιτρέπει στους χρήστες να καταγράφουν τα συμπτώματά τους και θα τους παρέχει κατάλληλες συμβουλές για τη φροντίδα της υγείας τους, προτείνοντας αν απαιτείται περαιτέρω ιατρική εξέταση.

**Στόχοι**

Δημιουργία εφαρμογής μέσω Python με χρήση βιβλιοθήκης GUI.

Γνωριμία με βασικές αρχές πρωτοβάθμιας υγείας και προληπτικής φροντίδας.

Ενσωμάτωση πληροφοριών σχετικά με κοινά συμπτώματα και πιθανά αίτια.

Δημιουργία συστήματος καταχώρησης συμπτωμάτων από τον χρήστη και προτάσεων βασικών συμβουλών υγείας.

Ανάπτυξη απλής μηχανικής μάθησης για καλύτερη κατηγοριοποίηση συμπτωμάτων και προτεινόμενων ενεργειών.

Αξιολόγηση της εφαρμογής και βελτίωση της αλληλεπίδρασης με τον χρήστη.

**Σχεδιασμός – Υλοποίηση**

Για τη δημιουργία της εφαρμογής «Ρομποτικός Βοηθός Πρωτοβάθμιας Υγείας» θα χρησιμοποιηθεί η Python 3 και τεχνικές μηχανικής μάθησης. Ανάλογα με το επίπεδο των μαθητών, θα γίνει χρήση είτε του Machine Learning for Kids είτε της Scikit-learn.

Δημιουργία βάσης δεδομένων συμπτωμάτων και βασικών ιατρικών συμβουλών.

Συλλογή πληροφοριών για κοινά συμπτώματα και πιθανές αιτίες (π.χ. πονοκέφαλος, πυρετός, βήχας).

Ταξινόμηση των συμπτωμάτων και σύνδεση με προτεινόμενες ενέργειες (ξεκούραση, ενυδάτωση, πιθανή ανάγκη για ιατρική εξέταση).
Εκπαίδευση μοντέλου μηχανικής μάθησης.

Φόρτωση δεδομένων στο Machine Learning for Kids ή χρήση Scikit-learn για βασική κατηγοριοποίηση συμπτωμάτων.

Το μοντέλο θα προσπαθεί να αναγνωρίσει πιθανά προβλήματα υγείας βάσει των συμπτωμάτων που εισάγει ο χρήστης.


Ανάπτυξη της εφαρμογής
Ο χρήστης εισάγει τα συμπτώματά του σε ένα φιλικό προς τον χρήστη γραφικό περιβάλλον.
Το πρόγραμμα παρέχει συμβουλές και ενημερώνει αν τα συμπτώματα απαιτούν ξεκούραση, λήψη υγρών ή επικοινωνία με επαγγελματία υγείας.
Πιθανή προσθήκη chatbot για πιο διαδραστική εμπειρία.

Βελτίωση και αξιολόγηση
Τα παιδιά καλούνται να δοκιμάσουν την εφαρμογή, να προτείνουν βελτιώσεις και να επανασχεδιάσουν το γραφικό περιβάλλον για να γίνει πιο ελκυστικό.

**Λογισμικά που θα χρησιμοποιηθούν:**

1.	Python 3
2.	
3.	Scikit-learn/Machine Learning for Kids

